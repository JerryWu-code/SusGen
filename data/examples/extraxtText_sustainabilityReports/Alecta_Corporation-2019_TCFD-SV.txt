Klimatredovisning enligt TCFD 2019. 
Alectas investeringsportfölj. 
ANSVARSFULLA INVESTERINGAR


2 3 ALECTA KLIMATRAPPORT 2019 ALECTA KLIMATRAPPORT 2019. 
Vi förvaltar tjänstepension. 
Innehållsförteckning. 
Om Alecta 3. 
Styrning 4. 
Strategi 6. 
Riskhantering 14. 
Mål och indikatorer 18. 
Nästa steg 21. 
Precis så fungerar Alecta. Vi förvaltar tjänstepensioner åt våra kunder som också är våra ägare. Det betyder att vi förser 35 000 företagskunder och 2,6 miljoner tjänstemän med kollektivavtalad tjänstepension med ålderspension, sjukförsäkring och efterlevandeskydd. Hos oss förvaltas pensionskapitalet ansvarsfullt, det betyder att vårt mål är en god avkastning och en förvaltning till riktigt låga avgifter. Långsiktighet är avgörande i en ansvarsfull pensionsförvaltning, och det kräver att vi har en bred syn på risk och möjligheter och beaktar både miljö och sociala aspekter samt god bolagsstyrning i investerings- analysen och besluten.
Alectas uppdrag är tydligt – att ge den kollektivavtalade tjänstepensionen så stort värde som möjligt för både företagskunder och privatkunder. Vi ägs av våra kunder och den ömsesidiga bolagsformen betyder att vi har fullt fokus på våra kunders bästa. Allt överskott går tillbaka till kunderna i form av bättre pensioner eller lägre kostnader för företagen.
Våra mål är trygga och nöjda kunder, hög effektivitet och låga kostnader samt god avkastning och stark finansiell ställning.
5,6 Storbritannien 3,7 9,7 3,5 11,9 26,4 39,2. 
Danmark Övriga. 
Tyskland. 
Schweiz. 
USA. 
Sverige 17 38 45. 
USA. 
Europa. 
Sverige 69 12 4 Övriga. 
Storbritannien 15. 
USA. 
Sverige. 
Alternativa investeringar. 
FAKTA OM ALECTA¹ 960 miljarder kronor i förvaltat kapital 43 % 47 % 10 %
Räntebärande Aktier. 
Total placeringsportfölj:
Geografisk fördelning:
Om den här rapporten –klimat i fokus. 
Klimatförändringar medför olika potentiella risker för bolag och för andra tillgångar vi investerar i. Den här rapporten beskriver hur Alecta arbetar med de utmaningarna. Rapportens struktur följer ramverket från TCFD, Taskforce on Climate-Related Financial Disclosures, som Alecta stödjer. Du kan läsa om Alectas övergripande hållbarhetsarbete i vår års- och hållbarhetsredovisning och på vår hemsida, och om ansvarsfulla investeringar i vår ägarrapport. Där hittar du information om hur vi integrerar hållbarhet – både miljömässigt och socialt - i våra investeringsbeslut.
Trygghet växer när den delas 1 Samtliga siffror gäller per 2019-12-31. 
INTRODUKTION INTRODUKTION OM ALECTA


4 5 ALECTA KLIMATRAPPORT 2019 ALECTA KLIMATRAPPORT 2019. 
Långsiktiga, aktiva och ansvarsfulla Styrning. 
De tre orden kan sammanfatta varför Alecta gör den här redovisningen och varför klimatfrågor är relevanta för en pensionsförvaltare som oss. Vi vet att många hållbarhetsrisker kan materialiseras i form av finansiella risker om vi ser till ett längre tidsperspektiv, och så är det med klimatrisker. Men frågor med koppling till klimat – exempelvis extremväder, regleringar eller teknikskiften – kan också aktualiseras snabbt och få direkt effekt i samhället och ekonomin. Alecta bedriver i huvudsak en aktiv förvaltning och vi som förvaltar pensionskapital har ett ansvar att förstå och bedöma sådana risker. Det gäller också att bedöma vilka möjligheter det för med sig i form av investeringar som är bra för klimatet eller kan bidra till omställning.
Övergripande mål som vägledning I september var Alecta tillsammans med ett flertal andra investerare medgrundare till ett nytt initiativ – Net-Zero Asset Owner Alliance (AOA). Det innebär att Alecta åtar sig att ställa om hela portföljen till netto-noll utsläpp av växthusgaser före 2050 i linje med en högsta temperaturökning på 1,5°C över förindustriella temperaturer. Idag finns det inget enkelt nyckeltal vi kan mäta och följa utvecklingen med, men vi deltar aktivt i initiativ för att påverka portföljbolagens klimatarbete och arbetet i vår egen bransch för att utveckla metoder. Alectas övergripande hållbarhetsmål bygger på våra kunders och intressenters förväntningar och omfattar områden där Alecta har stor påverkan. Målen är uttryck för våra ambitioner och stöttar vårt uppdrag.
Klimat är en strategisk fråga Styrelsen ansvarar för Alectas organisation och förvaltning, och beslutar om strategier och långsiktiga verksamhetsmål. Sedan två år ingår klimatrisker bland de scenarier som Alectas riskfunktion varje år räknar på för att bedöma investeringsportföljens riskexponering. Den senaste rapporten som beskrivs längre fram presenterades för styrelsen i december 2019. Den har bidragit med viktiga insikter som vi tar med oss i arbetet framåt, i synnerhet inom kapitalförvaltningen men också i dialogen om utvecklingen av branschens arbete.
STYRNING. 
STRATEGI. 
RISKHANTERING. 
MÅL OCH INDIKATORER. 
Styrelsens översyn av klimatrelaterade risker och möjligheter Alectas styrelse ser varje år över och beslutar om hållbarhets- och ägarpolicyn som är de övergripande styrdokumenten för Alectas hållbarhetsarbete och ansvarsfulla investeringar. De utgör ramen för de hållbarhetsmål och de mer vägledande riktlinjer som Alectas vd beslutar om för den löpande verksamheten. Styrelsen får kvartalsvis återrapportering om Alectas hållbarhetsarbete och relevant utveckling inom hållbarhetsområdet i branschen, övriga näringslivet och samhället. Klimat är ett kontinuerligt inslag i dessa rapporter. Kapitalförvaltningen redovisar regelbundet arbetet med ansvarsfulla investeringar för styrelsens finansutskott. Alectas riskfunktion har sedan 2018 stresstestat investeringsportföljen för klimatrisker utifrån olika klimatscenarier. Detta arbete redovisas för styrelsens finansutskott och ingår i den Risk- och Solvensbedömning (ORSA) som styrelsen fastställer, och som skickas till Finansinspektionen.
Företagsledningens roll i hantering av klimatrisker och möjligheter Det är Alectas vd som beslutar om de övergripande hållbarhetsmålen och liksom styrelsen får företagsledningen återrapportering om utvecklingen av hållbarhetsarbetet i form av interna kvartalsrapporter från verksamheten. Det är också vd som beslutar om mer konkreta riktlinjer för hållbarhetsarbetet. Exempel på ett sådant mål med fokus på klimat är det övergripande klimatmålet för investeringsportföljen 2050, och konkreta vägledningar kan exemplifieras med Alectas beslut att inte investera i eller finansiera bolag med över 10% omsättning från utvinning av förbränningskol eller över 30% omsättning från kolbaserad energiproduktion. Chefen för kapitalförvaltningen har ett särskilt ansvar för integrering av ESG²-aspekter i investeringsverksamheten, däribland klimat, och leder den strategiska utvecklingen av ansvarsfulla och hållbara investeringar genom ett ESGforum. I forumet deltar cheferna för samtliga tillgångsslag, samt ägaransvarige, hållbarhetsansvarige i kapitalförvaltningen, chefen för extern kommunikation samt Alectas hållbarhetsansvarige.
Styrning (Governance) Den första pelaren inom TCFD:s ramverk syftar till att beskriva styrelsens och ledningens roll i styrningen med koppling till klimatrisker och möjligheter.
STYRNING KOMMENTAR FRÅN VD OCH HÅLLBARHETSANSVARIGE STYRNING (GOVERNANCE) 2 Environmental, Social and Governance – miljömässiga, sociala och bolagsstyrningsaspekter. 
Magnus Billing Vd Carina Silberg Hållbarhetsansvarig


6 7 ALECTA KLIMATRAPPORT 2019 ALECTA KLIMATRAPPORT 2019. 
Ett strategiskt perspektiv på risker och möjligheter Klimatrapport med fokus på risk. 
STRATEGI KOMMENTARER FRÅN CIO OCH CRO OCH AKTIEANALYS STRATEGI BEDÖMNING AV RISKER OCH DESS EFFEKTER. 
Vilken påverkan har klimatrelaterade risker och möjligheter på Alectas portfölj? För att ge ett sammanhang beskriver vi här kortfattat Alectas investeringsstrategi.
Fundamental analys och direkta investeringar dominerar ”Alecta har de senaste 15 åren bedrivit en aktiv förvaltning av en koncentrerad portfölj med en intern kapitalförvaltningsorganisation där den egna analyskapaciteten är central. Långsiktigt värdeskapande och kostnadseffektivitet har varit två viktiga drivkrafter, men också en strävan om att inte vara exponerad mot hela marknadens risker utan att baserat på noggrann och fundamental analys välja ut investeringar med bäst potential att bidra till målet om god och konkurrenskraftig avkastning över tid. Det kräver ett bredare perspektiv på både risker och möjligheter, inklusive de som klimatförändringar medför. I aktieportföljen ingår drygt 100 bolag, och kreditportföljen är ungefär lika koncentrerad sett till antal emittenter. Portföljens tillgångar med aktier, räntebärande tillgångar och alternativa investeringar (främst fastigheter) är geografiskt exponerad mot Europa, med en tyngdpunkt i Sverige, samt Nordamerika. Bland räntebärande tillgångar finns en del direkt exponering mot utvecklingsmarknader, men då är investeringarna gjorda tillsammans med partners med god kännedom om dessa marknader.”
Hans Sterte Chef för kapitalförvaltningen. 
Klimatfrågan som drivkraft i omställning av en bransch ”I klimatriskrapporten vi presenterade för styrelsen i slutet av 2018 använde vi ett scenario för att illustrera hur omställningsrisker i en bransch kan få reell effekt, och hur det kan påverka Alectas investeringsportfölj. Scenariot gällde fordonsbranschen där tuffare utsläppsregleringar, utsläppsfusk i kombination med teknisk utveckling av olika alternativ till fossila bränslen redan bidrar till omställningstrycket. Lokalt kan även marknadssubventioner eller särskilda krav öka takten, som kvotsystemet för elbilar i Kina. Vi antog att ett av fordonsbolagen Alecta äger aktier i går i konkurs samt att ett annat portföljbolag får kraftigt sänkt aktiekurs på grund av finansiella problem, allt mot bakgrund av just klimatdrivna politiska styrmedel och teknikomställning i fordonsbranschen. I rapporten för 2019 beskrev vi hur energiomställningen utvecklas med prognoser för framtida behov. En tydlig trend pekar mot fortsatt utveckling av förnybar energi från sol och vind, men också på behovet av CCS (Carbon Capture and Storage, lagring av koldioxid).”
Daniel Asplund Chef för Risk. 
Fundamental analys visar möjligheter ”När man väljer aktieinvesteringar i bolag med ett långsiktigt perspektiv behöver man se hur klimatfrågan påverkar både risker och möjligheter för affärsmodellen. Vi investerar fritt från index och tror på en fundamental analys, som ser på alla drivkrafter som påverkar bolaget. Ett mer kvalitativt än kvantitativt förhållningssätt till klimatfrågan ingår som en integrerad del av analysen. I Alectas aktieportfölj finns några bolag inom bil- och transportsektorn som nu investerar stort för att klara konkurrensen i teknikskiftet bort från fossila bränslen, men det finns också bolag i leverantörsledet som varit snabba i att förstå förändringarna i marknaden och anpassa sitt erbjudande till nya typer av motorer, exempelvis elbilar eller annan teknik. I en fundamental analys är det viktigt att inte bara ha fokus på risker, utan identifiera bolag som är innovativa och har kapacitet att utveckla sina processer, sitt erbjudande och kundsegment.”
Anders Björklund Aktieanalytiker. 
Alectas kapitalförvaltning bedrivs för att säkerställa våra pensionsåtaganden och som en del i riskhanteringen utvärderas investeringsportföljen utifrån risk och finansiell stabilitet. En risk- och solvensanalys visar hur olika scenarier potentiellt påverkar de finansiella tillgångarna. I det här avsnittet sammanfattar vi resultatet från när portföljens olika tillgångsslag stresstestas med fokus på klimatrelaterade risker.
Utgångspunkter och metodik När arbetet inleddes under 2018 kunde Alectas riskfunktion konstatera att det fanns olika försök till modeller och metoder för att bedöma klimatrisker i investeringsportföljer, men att det ännu saknades en standardiserad och etablerad modell. Alecta granskade publika metoder och beslutade tidigt att själva göra beräkningarna så att det är möjligt att granska metodiken och antaganden som ligger till grund för arbetet. Det gör det enklare att förstå och kunna förklara resultatet. Även om rapportens analyser är partiella och statiska, och datan delvis är bristfällig och ofullständig, har Alecta fortsatt utveckla metodiken. Arbetet ska ses som ett första steg att visa hur påverkan på tillgångsvärden kan beräknas, och det kan bidra med insikter som kan tas vidare in i själva analys- och investeringsprocessen i kapitalförvaltningen. Scenarierna för utsläpp av växthusgaser, klimateffekter och olika åtgärder för att hejda den globala uppvärmningen sträcker sig fram till 2040, vilket är en längre tidshorisont än vad som är vanligt vid traditionell risk- och solvensanalys, och de kommer från FN:s klimatpanels (IPCC:s) och International Energy Agencys (IEA:s) rapporter. Ambitionen har varit att analysera hela Alectas investeringsportfölj som består av aktier, räntetillgångar och alternativa tillgångar, framför allt fastigheter. Det är viktigt att poängtera att utsläpps- och klimatscenarierna inte är prognoser utan möjlig utveckling. Scenariot där den globala uppvärmningen begränsas till 2 grader visar vilka utsläppsminskningar som skulle krävas och möjliga åtgärder för att åstadkomma det. Det finns många osäkerheter i de här beräkningarna eftersom det finns stora luckor i data för utsläpp, fossilreserver och vilka planer länder har för att hantera klimatrelaterade risker. Därför blir beräkningarna av hur utsläppen av växthusgaser påverkar värdet av Alectas placeringstillgångar också osäkra. En annan osäkerhetsfaktor är att metoden bara använder förändring i pris av koldioxidutsläpp, och inte tar hänsyn till om det skapar positiva eller negativa effekter i andra led i värdekedjan. Vissa av de här bristerna tar ut varandra, men de kan fortfarande påverka resultaten.
Strategi (Strategy) Den andra pelaren inom TCFD:s ramverk handlar om vilka risker och möjligheter som identifierats i verksamheten på kort och lång sikt, och vilken potentiell effekt de har. Det är ett underlag för att bedöma om bolagets strategi är förenlig med ett tvågradersscenario³ .
3 Benämningen tvågradersscenario är baserat på det så kallade två- gradersmål som FN:s klimatförhandlingar 2010 resulterade i. Det handlar om att begränsa den globala medeltemperaturökningen till lägre än två grader jämfört med den förindustriella nivån, det vill säga innan 1800-talet. I klimatförhandlingarna i Paris 2015 skärptes formuleringarna till att nå väl under två grader, eftersom forskning pekar på potentiellt mer omfattande påverkan på klimatsystemet än tidigare studier. I praktiken innebär målet att halten koldioxid i atmosfären måste hållas under en viss nivå.
Fysiska risker och omställningsrisker För att förklara klimatriskernas påverkan brukar de delas in i fysiska risker och omställningsrisker. Fysiska risker är exempelvis skogsbränder, torka eller höjd havsnivå. Omställningsrisker är istället risker som uppkommer vid övergången till en ekonomi med lägre utsläpp av växthusgaser, det kan vara politiska åtgärder eller exempelvis teknisk utveckling i en bransch. Fysiska klimatrisker, både akuta och stegvisa, kan påverka vinsten för företag i känsliga sektorer huvudsakligen på två olika sätt. Om tillgångar som exempelvis fabriker förstörs eller om resurser blir svårtillgängliga kan produktiviteten minska vilket i sin tur kan öka kostnader för hela leveranskedjan som krävs för att få fram en produkt på marknaden. Om priset stiger på grund av ökade kostnader kan det leda till minskad efterfrågan på företagets varor och därmed minskad omsättning. Riskerna slår olika mot olika företag beroende på vilken sektor de verkar inom, deras geografiska situation, deras beredskap och anpassningsförmåga.


8 9 ALECTA KLIMATRAPPORT 2019 ALECTA KLIMATRAPPORT 2019. 
Långsiktighet är avgörande i en ansvarsfull pensionsförvaltning, och det kräver att vi har en bred syn på risk och möjligheter och beaktar både miljö och sociala aspekter i investeringsanalysen och besluten.
De mest utsatta sektorerna är jordbruk, kraft, transport, byggnad, fossila bränslen, råmaterial och tjänster som påverkas indirekt genom de andra sektorerna⁴.
Fokus: Metod för att bedöma fysiska klimatrisker i Alectas investeringsportfölj Bedömningarna av de fysiska klimatriskernas effekter baseras på extrema väderhändelser. För 2018 gjordes en genomgång och bedömning av hur känsliga de sektorer⁵ Alecta investerar i är för fysiska klimatrisker. Generellt bedöms alla sektorer vara känsliga för stormar och översvämningar till följd av extrema regn eller höjda havsnivåer. För Alecta är det särskilt innehaven inom det som kallas sällanköpsvaror (Capital Goods), hälso- och sjukvård (Health Care) och fordonsindustrin (Automobiles & Components) som bedömdes vara utsatta för fysiska klimatrisker. De utgjorde tillsammans cirka 25 procent av de analyserade tillgångarna. I 2019 års rapport undersöktes fysiska risker närmare, men det är fortsatt komplex materia. Vi valde att undersöka var innehavsbolagen har exempelvis fabriker, logistikcenter eller forskningsanläggningar och jämförde det med kartor över de regioner som historiskt varit mest utsatta för fysiska klimatrisker de senaste tjugo åren. Med det som en indikation om vilka regioner som kan komma att drabbas framöver, kan vi konstatera att Alectas innehavsbolag har viss direkt exponering mot fysiska klimatrisker.
Fokus: Metod för att bedöma omställningsrisker i Alectas investeringsportfölj För omställningsriskerna redovisas beräknade effekter på investeringarnas värde. De utgår från scenarier över hur mycket det effektiva priset på utsläpp av koldioxid behöver höjas för att begränsa den globala temperaturökningen. Det effektiva priset är summan av pris på utsläppsrätter, koldioxidskatt och specifika skatter på energianvändning och är taget från International Energy Agency’s World Energy Outlook 2018 samt från IPCC. Något förenklat beräknas i ett första steg hur företagens vinster påverkas genom att multiplicera företagets nuvarande utsläpp med den antagna prishöjningen och en faktor som visar hur stor del av kostnadshöjningen som företaget inte kan parera genom att föra över den på sina kunder i form av höjt pris. I ett andra steg beräknas sedan hur värdet på företagets aktier påverkas. Företagsobligationer påverkas på i princip samma sätt, men på grund av brist på data har Alecta använt schabloner för olika sektorer i beräkningen.
Koldioxidpris – ett brett spann I beräkningarna för omställningsriskernas påverkan på investeringarnas värden är antaganden om koldioxidpriser helt centrala. Beräkningarna Alecta har gjort är baserade på de koldioxidpriser som antas krävas för att begränsa utsläppen så mycket att Parisavtalets tvågradersmål uppnås respektive att temperaturökningen begränsas till högst 1,5 grad. Det råder stor osäkerhet om hur höga koldioxidpriser som krävs och Alecta har använt estimat från både International Energy Agency (IEA) och FN:s klimatpanel (IPCC). Det är dock bara IPCC som anger priser kopplade till målet om att begränsa temperaturökningen till högst 1,5 grader.
Scenarier för det effektiva priset på koldioxid, USD per ton.
2019¹ Scenario Parisavtalet. 
Känslighetsanalys Begränsa till 1,5 grader²
Enligt IEA 2025 2040. 
Europa USA 30 5 63 63 140 140. 
Enligt IPCC 2030 2040³ 2030 2040. 
Europa USA 30 5 130 130 230 230 390 390 870 870 1 Uppgift om priser per den 28 juni 2019 har hämtats från Världsbanken samt Businessinsider.
2 IEA har inte publicerat några estimat av vilka koldioxidpriser som krävs för att begränsa temperaturökningen till högst 1,5 grader. Beräkningen av pris i IPCC:s prisscenario för 1,5-gradersmålet är gjord genom likaviktning av priserna i de tre scenarier IPCC har för att nå 1,5-gradersmålet.
3 IPCC:s priser sträcker sig till 2050, så vi har interpolerat priset linjärt för att få en uppgift som är jämförbar med IEA för 2040.
STRATEGI BEDÖMNING AV RISKER OCH DESS EFFEKTER 4 Investing Initiative Storm ahead – a proposal for a climate stress test scenario s. 23 5 Klimatrapportens sektorklassificering utgår från Global Industry Classifcation Standard (GICS) som utarbetats av MSCI och S&P.


10 11 ALECTA KLIMATRAPPORT 2019 ALECTA KLIMATRAPPORT 2019. 
Aktie- och obligationsinvesteringarnas växthusgasavtryck per den sista juni 2019, utsläpp i tusen ton koldioxidekvivalenter. 
Investerat belopp Mdr kr. 
Scope 1&2 Scope 1-3. 
Finansierade utsläpp³
Utsläpp ton per Mkr investerat ¹
Andel som rapporterar utsläpp⁴
Finansierade utsläpp³
Utsläpp ton per Mkr investerat ¹
Andel som rapporterar utsläpp⁴
Alectas aktieportfölj 384 482 1,3 81% 5 064 13,2 54%
Referensindex aktier 384 2 202 5,7 85% 9 542 24,8 60%
Alectas kreditobligationer² 134 593 4,4 72% 1 303 9,7 1 Fördelade på aktier och obligationer proportionellt mot investerat belopp dividerat med Enterprise Value.
2 Alectas kreditobligationer exklusive obligationer emitterade av över- och mellanstatliga organisationer.
3 Uppgifter om scope 3 enligt bolagens egen rapportering, i övrigt av extern leverantör.
4 Andel bolag som rapporterar utsläpp vägd med marknadsvärdet av Alectas investeringar i respektive bolag.
Scope 1, 2 och 3 - utsläpp från hela värdekedjan Den andra helt centrala komponenten i Alectas beräkningar av omställningsriskernas påverkan på investeringarnas värde är företagens koldioxidutsläpp. Företagens utsläpp räknas vanligtvis om till koldioxidekvivalenter (CO2e) och delas in i tre kategorier; • Scope 1 som är direkta utsläpp, exempelvis från egna koleldade kraftverk. • Scope 2 som är indirekta utsläpp från inköpt elektricitet, värme eller ånga.
• Scope 3 som är andra indirekta utsläpp, t ex utsläpp vid produktionen av inköpta insatsvaror, från bilar som det rapporterande företaget producerat och sålt eller från uppköpta transporter.
Särskilt rapporteringen av utsläpp enligt scope 3 visar på ett stort behov av utveckling. Alecta har valt att redovisa dessa för att belysa att huvuddelen av utsläppen från företag som Alecta investerat i inte kommer från deras egna utsläpp utan när deras produkter används eller vid tillverkningen av inköpta insatsvaror. Vid en investeringsanalys av enskilda bolag och deras affärsmodell är det viktigt att förstå hur utsläppen fördelas i värdekedjan. Scope 3-utsläpp synliggör klimatpåverkan och omställningsrisker som kan ha stor påverkan. Ett exempel är risk för förluster på investeringar i fordonsindustrin om ett bolag får kraftigt ökade kostnader vid höga koldioxidpriser eller möter tuff konkurrens från ny teknik med låga utsläpp. En kritik mot att använda scope 3 är att det finns risk för dubbelräkning. Det betyder att de utsläpp som utgör scope 1 hos något bolag utgör scope 3 hos ett annat. Med det sagt är det Alectas uppfattning att det är av stor vikt att använda de uppgifter om scope 3 som finnas tillgängliga. När dessa utsläpp synliggörs och kvaliteten ökar, kan scope 3-redovisningen skynda på teknikutvecklingen samt öka möjligheten att värdera omställningsriskerna då utsläppen synliggörs på ett mer transparent sätt. Genom att visa hur datan kan användas vill Alecta främja och driva utvecklingen av god rapportering. Det är sannolikt att det kommer fortsätta att finnas brister och osäkerheter när det gäller rapporteringen av scope 3, som är komplex materia och som mäts i form av utsläpp från 15 olika kategorier (alltifrån insatsmaterial till resor och investeringar). Istället för att invänta fullt tillförlitlig data har Alecta valt att utgå från nuläget och tagit höjd för viss grad av osäkerhet för att få en uppfattning om hur riskerna fördelas i värdekedjan.
Koldioxidavtrycket för Alectas aktie- och obligationsplaceringar redovisas i nedanstående tabell. Data för scope 1,2,3 har inhämtats från en extern leverantör som i många fall har använt estimat för scope 3. Vid jämförelse med data som bolagen själva redovisat är det tydligt att det ibland finns stora skillnader, och där bolagens egen redovisning visar mer omfattande utsläpp än estimaten. Beräkningarna visar att data från bolagen i aktie- och obligationsinnehaven totalt sett visar ett flera gånger större avtryck än när estimat använts, och därför har Alecta använt bolagens egen redovisning av scope 3 när den funnits tillgänglig.
Förändring av aktieplaceringarnas marknadsvärde i rapportens klimatscenario och i känslighetsanalysen av 1,5-gradersmålet, miljarder kr respektive procent. 
Scope 1&2 Scope 1-3. 
Mdr kronor Procent Mdr kronor Procent. 
Klimatscenario att Parisavtalets mål uppnås och koldioxidpriser enligt IEA. 
Portfölj. 
Referensindex -21 -45 -5% -12% -82 -100 -21% -26%
Klimatscenario att Parisavtalets mål uppnås och koldioxidpriser enligt IPCC. 
Portfölj. 
Referensindex -33 -59 -9% -16% -111 -124 -29% -32%
Känslighetsanalys, högst 1,5 graders temperaturökning och koldioxidpriser enligt IPCC. 
Portfölj. 
Referensindex -87 -115 -23% -30% -186 -193 -48% -50%
Beräkningen baseras på Alectas aktieportfölj 30 juni 2019 med marknadsvärde 384 mdr kr.
Två observationer i tabellen ovan är särskilt intressanta att lyfta. Den första rör den tydliga skillnaden mellan klimatavtrycket för Scope 1 och 2 från aktieinvesteringarna jämfört med innehaven i kreditportföljen, sett till utsläpp per investerad krona. En anledning är bland annat att det är kapitalintensiva bolag som står för en stor del av upplåningen, och däribland kraftbolag som kan ha större utsläpp i scope 1 och 2. När Scope 3 tas in i beräkningen är avtrycket för Alectas aktieinvesteringar större än för kreditobligationerna per investerad krona. Alectas aktieinnehav visar ett betydligt lägre avtryck än sitt jämförelseindex. Det kan bland annat förklaras med Alectas investeringsstrategi med investeringar i noggrant utvalda välskötta bolag, men den relativt höga viktningen av svenska bolag innebär också relativt lägre utsläpp än bolag i andra länder. Det kan sannolikt förklaras med att elproduktionen i Sverige nästan uteslutande är fossilfri. Den andra observationen är att andelen bolag som redovisar scope 3 bland Alectas aktieinnehav är lägre än för jämförelseindex. En förklaring är att några av Alectas större innehav vid tidpunkten inte redovisar scope 3, bland annat fyra av bolagen som då ingick bland de tio största aktieinnehaven.
Effekter på Alectas investeringsportfölj – ett stresstest ur klimatperspektiv Vår utgångspunkt har varit Parisavtalets mål om att begränsa temperaturökningen till två grader, och för aktietillgångarna har vi dessutom stressat portföljen mot målet om maximalt 1,5 graders temperaturökning. Nedan redogör vi för vilka finansiella effekter de klimatscenarier som Parisavtalet innebär kan få på tillgångarna i Alectas portfölj – aktier, kreditobligationer och fastigheter. Analysen omfattar inte statsobligationer. Aktier Med hjälp av scenariernas prisökningar på koldioxidutsläpp och företagens utsläpp har Alecta beräknat effekterna på värdet av aktieinnehaven vilket redovisas i tabellen nedan. Ett sätt att se på resultatet är att Alectas aktieportfölj har ett bättre utgångsläge än referensindex, men att det som är avgö- rande för ett faktiskt framtida utfall är hur de enskilda bolagen hanterar krav på klimatomställning genom att minska sina utsläpp längs hela värdekedjan. Om beräkningen baseras på utsläpp enligt scope 1 & 2 (tabellens två vänstra kolumner) är resultatet att Alectas innehav påverkas klart mindre än referensindex. En viktig förklaring till skillnaden är att Alecta inte har aktieinnehav i energisektorn som står för en stor del av växthusgasutsläppen enligt scope 1 & 2. Vidare har Alectas innehav inom råvarusektorn (Materials) lägre utsläpp än bolagen som ingår i samma sektor i referensindex. Utvidgas beräkningen till att även inkludera utsläpp enligt scope 3 (de två kolumnerna längst till höger i tabellen ovan) blir resultatet att aktieportföljens värde faller betydligt mer i båda klimatscenarierna. Med IEA:s prisscenario går värdefallet från 5 procent till 21 procent, och med IPCC:s prisscenario från 9 procent till 29 procent. Beräkningen bygger dock på nuvarande utsläppsnivåer och har inte tagit hänsyn till bolagens eventuella planer för att minska sina utsläpp framåt. Inkluderas utsläpp enligt scope 3 minskar också skillnaden i värdefall mellan Alectas innehav och referensindex. En viktig förklaring till den minskade skillnaden är att vissa bolag – betydligt fler i referensportföljen är i Alectas portfölj – helt förlorat sitt marknadsvärde när priset för utsläpp ökat så mycket, eller till och med långt innan ett så högt pris. Vi har inte tagit med negativa marknadsvärden, vilket gör att dessa förluster inte syns. Utöver de två klimatscenarierna som båda har sikte på två grader, har Alecta räknat på målet om 1,5 graders uppvärmning som en känslighetsanalys. Om koldioxidpriserna i stället ökar så mycket som det krävs enligt IPCC för att begränsa den globala uppvärmningen till högst 1,5 grader beräknas aktieportföljens värde minska betydligt mer. Med utsläpp enligt scope 1 & 2 beräknas förändringen bli -23 procent mot -9 procent i klimatscenariot för tvågrader. Med utsläpp enligt scope 1 – 3 blir den -48 procent mot -29 procent i klimatscenariot för tvågrader. Även här krymper skillnaden mellan Alectas portfölj och referensportföljen på grund av att fler bolag i referensportföljen än i Alectas portfölj fått negativt marknadsvärde och utgör dolda förluster.
Kreditobligationer Effekterna på värdet av Alectas kreditobligationer har också beräknats. Det saknas dock uppgifter om utsläpp för kreditportföljens referensindex, så det görs ingen jämförelse som för aktieinnehaven. Resultatet i ORSA:ns klimatscenario och med IEA:s prisscenario är en negativ marknadsvärdesföränd-
STRATEGI BEDÖMNING AV RISKER OCH DESS EFFEKTER STRATEGI BEDÖMNING AV RISKER OCH DESS EFFEKTER


12 13 ALECTA KLIMATRAPPORT 2019 ALECTA KLIMATRAPPORT 2019 ring motsvarande 0,04 procent av kreditportföljens marknadsvärde per den sista juni 2019. De sektorer som påverkas mest är råmaterial (Materials), transporter (Transportation) samt fordonsindustrin (Automobiles & Components). Slutsatsen är att en klimatomställning som medför ökade kostnader för koldioxidutsläpp inte påverkar kreditportföljens marknadsvärde i någon väsentlig grad på kort sikt. Orsakerna är bland annat kreditportföljens korta löptid, höga kreditkvalitet och att kostnaden för koldioxidutsläpp i första hand belastar bolagens ägare.
Fastighetsinvesteringar Fastighetssektorn står för en betydande del av världens totala energiförbrukning och för att nå Parisavtalets mål krävs betydande besparingar och omställning till energikällor som inte släpper ut växthusgaser. Beräkningen av klimatscenariots effekter på värdet av Alectas fastighetsportfölj utgår från att energiförbrukningen inom fastigheter måste minska med omkring tre procent per år till och med 2030, vilket är i linje med bedömningar från Global Alliance for Building and Construction (GABC). Beräkningarna visar att kostnaderna för att uppnå denna minskning, med hänsyn tagen till besparingsåtgärdernas värdehöjande effekter, motsvarar en mindre del av fastighetsportföljens värde.
Vilken temperaturökning bidrar innehaven i Alectas aktieportfölj till? Alectas klimatrapport innehåller ett tidigt försök att beräkna hur aktieportföljen förhåller sig till tvågradersmålet som tidigare har varit ett uttalat mål för Alectas aktieportfölj. Det finns ett antal olika leverantörer av sådana beräkningsmodeller och det gemensamma för samtliga är att resultaten ska tas emot med försiktighet. Det finns fortfarande ingen standard inom området och underliggande data är i vissa fall otillräcklig eller estimerad med bristande resultat. Beräkningarna, som gjorts av en extern leverantör, visar att både Alectas aktieportfölj, liksom referensindex, har utsläpp som ligger i linje med en temperaturökning på 2-3 grader C över förindustriell nivå. Portföljen ligger därmed över Parisavtalets tvågradersmål. Det indikerar att aktieportföljens bolag, för att Alecta ska nå sin långsiktiga ambition om att begränsa utsläppen till en temperaturökning på maximalt 1,5 grader C för hela portföljen, behöver göra ytterligare åtgärder för att begränsa sina utsläpp. Det är dock viktigt att påpeka att beräkningen och resultatet endast är baserat på utsläpp enligt scope 1 och 2.
Slutsatser och insikter Slutsatsen av Alectas stresstest utifrån klimatscenarier – utan hänsyn tagen till bolagens pågående omställning – är att om aktieportföljens värde skulle falla med mellan 21 och 29 procent, vilket är resultatet om beräkningarna baseras på ORSA:ns klimatscenario och utsläpp enligt scope 1-3, skulle det bli kännbart men inte ensamt hota Alectas förmåga att klara kapitalkravet. Kapitalkravet är ett mått som tillsynsmyndigheten använder för att bedöma i vilken grad Alecta och liknande aktörer är exponerade för risker som kan påverka bolagens möjligheten att uppfylla sina åtaganden gentemot kunderna. De beräknade värdeförändringarna för fastigheter och kreditobligationer är relativt marginella. Med det sagt är vi övertygade om att Alecta och vår bransch måste fortsätta utveckla vår metodik och våra analyser för att bättre identifiera och hantera de klimatrisker som finns i investeringsportföljen.
Begränsningar i metodik Det är värt att påminna om att beräkningarna är partiella – för aktie- respektive kreditobligationsportföljen tar de enbart hänsyn till förändringar i en parameter, priset på koldioxidutsläpp. I verkligheten finns det givetvis ett stort antal andra faktorer, exempelvis priset på fossila bränslen och kostnaden för utvinning av förnybar energi, som också kan påverka värdet av Alectas placeringstillgångar vid en klimatomställning. Beräkningarna är också statiska eftersom prisökningarna på koldioxidutsläpp multiplicerats med företagens nuvarande utsläpp. En förfinad analys skulle ta hänsyn till att prisökningarna kommer – och syftar till – att förmå företagen att ställa om produktionen så att de minskar sina utsläpp. Sådan omställning kräver investeringar som kan öka kostnader vilka tillsammans med andra i beräkningen utelämnade kostnadsökningar, exempelvis för att möta nya konkurrenter, kan motverka den överskattning av kostnaderna som den statiska beräkningen kan medföra. Det Alecta tar fasta på är att även en statisk beräkning ger värdefulla signaler om vilka bolag som har störst exponering mot omställningsrisker.
Datakvalitet och metodutveckling framåt Det har hänt mycket mellan de båda klimatriskrapporterna som Alecta gjort. Frågan om klimatrisker inom finansbranschen har fått ett större fokus från myndigheter, politiker och leverantörer av data och system. Trots detta går det relativt långsamt att förbättra datakvaliteten hos de bolag som bland annat Alecta investerar i. Det är fortfarande långt ifrån alla. 
STRATEGI BEDÖMNING AV RISKER OCH DESS EFFEKTER som rapporterar scope 3 trots att det sannolikt behövs för att kunna bedöma hur mycket ett bolag faktiskt påverkar klimatet. För att investerare ska kunna bidra till omställningen och klimatarbetet ska bli riktigt verkningsfullt är det viktigt att datakvaliteten förbättras och att effektiva metoder att beräkna risker och utsläpp tas fram. Genom att Alectas riskfunktion till största delen utfört beräkningarna internt har Alecta haft möjlighet använda data från flera olika källor för att få en högre kvalitet. Därigenom har vi fått ökade insikter och förståelse för resultaten, vilket är ett viktigt utgångsläge för fortsatt integrering av klimat och ESG i investeringsanalysen.


14 15 ALECTA KLIMATRAPPORT 2019 ALECTA KLIMATRAPPORT 2019 blicksbild. Mot bakgrund av klimatriskrapporten, där vi tagit in utsläppsdata för bolagens hela värdekedja, tittar vi nu på hur vi kan utveckla klimatanalysen mer systematiskt med ett framåtblickande perspektiv inom aktieanalysen.”
Liselott Ledin Portföljförvaltare och Head of Portfolio Management and Trading i Kapitalförvaltningen. 
Foto: Evelina Carborn. 
RISKHANTERING RÖSTER FRÅN KAPITALFÖRVALTNINGEN. 
Hur arbetar vi på Alecta?
Inom kapitalförvaltningen och i synnerhet inom aktieinvesteringar har Alecta sedan flera år haft en ansats att integrera hållbarhetsaspekter i analysen. I den här rapporten vill Alecta belysa exempel på hur vi konkret arbetat med klimat inom vårt ESG-arbete.
Inval, bortval och påverkan ”Vi beskriver ofta hållbarhet som en integrerad del i Alectas investeringsprocess, och extra tydligt är det i analysen vid investeringar i aktier och företagskrediter där vi tittar på innehavsbolagens verksamhet och affärsmodell ur ett helhetsperspektiv. Vi har en koncentrerad portfölj och investeringsbesluten fattas baserat på noggrann egen analys. Där ingår bolagens ESG-data och en genomlysning för incidenter med koppling till bland annat miljö, mänskliga rättigheter, arbetsvillkor och korruption görs. Sedan flera år är vi med och driver på företags klimatredovisning bland annat genom CDP⁶, och vi har systematiskt mätt och redovisat aktieportföljens koldioxidavtryck enligt gängse branschstandard. Vi är medvetna om att det är ett begränsat mått och egentligen bara ger en begränsad ögon- ⁶ CDP hette tidigare Carbon Disclosure Project och samlar klimatdata från företag på initiativ från investerare.
Internationella initiativ med lokal hävstång ”Aktivt ägande och löpande dialog är en viktig del i vår förvaltning eftersom vi ofta är bland de största ägarna i innehavsbolagen. Genom samarbete med andra investerare kan vi få ännu större effekt i arbetet, och vi stöttar gärna initiativ som bidrar till en ökad transparens eller höjer standarden överlag. Sådana exempel är CDP och att vi stödjer TCFD, vilket vi tar upp i dialogen med våra portföljbolag. I september 2019 var Alecta tillsammans med ett flertal andra investerare medgrundare till initiativet Net-Zero Asset Owner Alliance. Det innebär att Alecta åtar sig att ställa om hela portföljen till netto-noll utsläpp av växthusgaser före 2050, vilket ligger i linje med Parisavtalets 1,5-gradersmål. Sedan 2017 är Alecta med i Climate Action 100+ som är ett initiativ där investerare aktivt driver klimatfrågor i de bolag som har högst utsläpp och klimatutmaningar i affärsmodellen. Initiativet bygger på flera års samlade erfarenheter av dialog och påverkan och löper över fem år. Mindre grupper av investerare – ofta med betydande ägande eller lokal koppling till bolagen – driver dialogen direkt och delar sina erfarenheter i den större gruppen. Initiativet har redan genererat tydliga åtaganden från stora bolag som exempelvis Maersk, Glencore och Shell. Alecta ingår i den gruppering som för dialog med Volvo som är ett av våra portföljbolag.”
Peter Lööw Hållbarhetsansvarig i kapitalförvaltningen. 
Solceller tillför ny energi ”Inom de direktägda fastigheterna i Sverige, som utgör runt fyra procent av den totala portföljen, har Alecta arbetat med tydliga miljöplaner och mål för energieffektivisering om tre procent per år. Arbetet innebär både kontinuerlig översyn av driften, men också investeringar eller direkta åtgärder som inventering och miljöcertifiering av fastigheter som är lämpliga. Samtliga direktägda svenska fastigheter använder ursprungsmärkt el från förnybara källor. Inom den direktägda fastighetsportföljen har Alecta gjort en omfattande kartläggning för att undersöka möjligheter att tillföra ny energi i form av solceller. Sedan 2018 har vi samarbetat med Eneo, som har installerat solcellsanläggningar på fyra handelsplatser. De genererar sammanlagt 868 574 kWh per år. Solceller innebär tillförsel av förnybar el till systemet, och inspirerar såväl hyresgäster som intilliggande fastighetsägare att se över sitt eget avtryck. Vi ser även en stark potential i andra alternativa energikällor, såsom geoenergi och värmeåtervinning från exempelvis livsmedelsbutiker i våra fastigheter.”
Christofer Salmén Tillgångsförvaltare Handelsfastigheter på Alecta. 
RISKHANTERING RÖSTER FRÅN KAPITALFÖRVALTNINGEN


16 17 ALECTA KLIMATRAPPORT 2019 ALECTA KLIMATRAPPORT 2019. 
RISKHANTERING RISKHANTERING. 
Processer och systematik. 
Med ett långsiktigt perspektiv är klimathänsyn en del av logiken i den fundamentala analysen vid investeringar. Alecta har ett antal verktyg och processer för att öka systematiken, men ser att det finns fortsatt behov av utveckling framåt. Gemensamma utmaningar för branschen är tillgång till kvalitativ och framåtblickande data, metodutveckling och scenarioberäkningar.
Analys och urval När det gäller aktie- och företagskreditinvesteringar, som utgör ungefär 60 procent av portföljvärdet, inleds investeringsprocessen med att vi granskar bolaget ur ett hållbarhetsperspektiv. Alecta bedömer exempelvis om bolagets affärsmodell är långsiktig, vårt förtroende för ledningen och hållbarhetsrisker relaterade till bolaget eller dess bransch. I den analysen beaktas risker och möjligheter kopplade till klimat, exempelvis om bolagets bransch kan bli föremål för tuffare klimatkrav, förändrad marknadsefterfrågan eller stora teknikskiften – och hur väl bolaget är positionerat att hantera sådana risker. Vi beaktar även möjligheter, som affärsutveckling och produktinnovation med koppling till klimat. Som stöd använder vi ESG-data från en extern analysfirma specialiserad på hållbarhet. Där ingår både bolagsstyrning, sociala och miljömässiga aspekter, däribland bolagets klimatarbete. Baserat på en finansiell analys bedöms bolagets avkastningspotential. Alecta för i princip alltid dialog med innehavsbolagen och de bolag vi planerar att investera i.
Exkludering Alecta har en koncentrerad portfölj med noga valda investeringar där både analys och investeringsbeslut görs i en egen förvaltningsorganisation. Det långsiktiga perspektivet innebär att många verksamheter inte lämpar sig för investeringar i en sådan portfölj. Samtliga aktieinnehav redovisas på vår hemsida varje år. Det finns dock tillgångar vi sett ett behov att förtydliga Alectas ställningstagande att inte investera i – eller finansiera. Det gäller exempelvis kontroversiella vapen, men även investeringar med koppling till kol som har den största negativa påverkan på klimatet. Strikt formellt avstår vi från investeringar i gruvbolag som har mer än 10 procent av sin omsättning från utvinning av förbränningskol, eller energibolag som har över 30 procent omsättning från kolkraft. Med en sådan tröskel kan vi identifiera bolag som har ambitioner och kapacitet att ställa om.
Övriga tillgångsslag Klimat beaktas även vid investeringar i andra tillgångsslag än aktier och företagsobligationer, exempelvis när vi utvärderar potentiella infrastrukturinvesteringar och vid fastighetsförvärv. Alecta har under de senaste fem åren kontinuerligt ökat investeringar i gröna obligationer, det vill säga lån som är öronmärkta för finansiering av miljöförbättringar eller effektiviseringar. I slutet av 2019 hade Alecta cirka 40 miljarder kronor investerade i gröna obligationer från företag, kommuner och stater. Förutom transparens om vad som ska finansieras, har Alecta krav på att få återrapportering om vilka effekter som investeringarna lett till. Alecta fortsätter att utveckla investeringsprocessen i samtliga tillgångsslag med syfte att etablera tydligare processer och systematik för att integrera klimatperspektiv.
Påverkan och dialog Som stor ägare för Alecta både proaktiva och reaktiva dialoger med innehavsbolagen. Det kan syfta till att öka transparens eller följa upp vid incidenter med koppling till hållbarhet. I de proaktiva dialogerna förekommer bland annat uppmaningar om att redovisa strategisk information och data kopplat till klimat, särskilt i linje med TCFD. Initiativet Climate Action 100+ är ett exempel på ett koordinerat investerarinitiativ för att få några av de största utsläpparna av koldioxid att anta klimatmål och ställa om. Alecta arbetar också utanför vår direkta portfölj genom att stödja initiativ som bidrar till standardisering av klimatdata och ökar transparensen bland företag i stort, som exempelvis. 
Riskhantering (Risk management)
Den tredje pelaren inom TCFD:s ramverk handlar om att beskriva organisationens processer för att identifiera, bedöma och hantera klimatrelaterade risker. Mer konkret hur vi arbetar för att integrera klimatfaktorer för att parera risker.
CDP och TCFD. Vi för även dialog med tillsynsmyndigheter såsom Finansinspektionen och EIOPA, marknadsaktörer och våra branschkollegor för att dela våra erfarenheter, driva krav på ökad transparens och utveckla metodik för klimatanalys. Inom branschen har vi ett generöst utbyte när det gäller att finna lösningar till gemensamma utmaningar eller där vi som grupp av investerare kan gå samman i upprop för ökade klimatambitioner.
Klimat som del i riskhantering I avsnittet om ’strategi’ beskriver vi resultatet från den klimatriskrapport som Alectas riskfunktion gjort inom ramen för de risk- och stresstest som vi rapporterar till tillsynsmyndigheten varje år. Klimatriskrapporten redovisades för styrelsen första gången i december 2018 och ingår numera i den årliga ORSA⁷ -rapporteringen. Riskrapporten visar vilka delar i portföljen som står för det största klimatavtrycket och ger en indikation om var behovet av omställning är störst. Sammantaget är rapporten ett underlag för dialog med både förvaltare och portföljbolag om hur de värderar och arbetar med de identifierade riskerna. Andra insikter från arbetet är mer metodorienterade och inkluderar bland annat bristen på tillgänglig och tillförlitlig data.
1 ORSA står för Own Risk and Solvency Assessment och är vanligtvis en bedömning av organisationens finansiella stabilitet och utvärdering av eventuella risker att fullfölja sina finansiella åtaganden vid olika scenarier.
RISKHANTERING RISKHANTERING


18 19 ALECTA KLIMATRAPPORT 2019 ALECTA KLIMATRAPPORT 2019. 
En klimatneutral portfölj ”Initiativet Net-Zero Asset Owner Alliance (AOA) knyter samman en rad olika satsningar – som påverkansdialogerna inom Climate Action 100+ och det långsiktiga transparensprojektet CDP. Men det innebär också om att vi är överens om att formulera tydliga delmål – 2050 ligger långt fram och det är tydligt att arbetet måste ge resultat redan på kort sikt. Resultat som är märkbara i den reala ekonomin. Tillsammans har vi kapacitet att identifiera metoder för att mäta att våra portföljer och de underliggande tillgångarna faktiskt minskar sina avtryck och ställer om. Förutom de 19 (februari 2020) kapitalägarna är UNEP FI och PRI involverade i initiativet, och utöver dem finns WWF och Mission 2020 med som rådgivare. Vi arbetar med gemensam kraft för att sätta de första etappmålen under 2020 för 2025.”
Peter Lööw Hållbarhetsansvarig Alecta kapitalförvaltning. 
MÅL OCH INDIKATORER KAPITALFÖRVALTNINGEN. 
Alltmer strukturerad uppföljning. 
I takt med att hållbarhetsarbetet inom kapitalförvaltningen utvecklas blir det viktigare att sätta tydliga mål. Vi vill främja jämförbarhet och standardisering i definitioner och hur man mäter nyckeltal.
Koldioxidavtryck – ögonblicksbild och backspegel ”Vi stödjer Montréal Pledge och följer Svensk Försäkrings rekommendation för redovisning av koldioxidavtryck för aktieportföljen. Avtrycket har minskat över tid – framför allt med förändringar i innehaven. Det är ett trubbigt mått, men det ger en bild över var de stora koldioxidexponeringarna ligger och vi kan se att vårt avtryck framstår som lågt i en branschjämförelse. Det vi sett som resultat av vår klimatriskrapport är att bilden förändras när vi ser till varje bolags värdekedja, det vill säga tar in det som kallas Scope 3 – kopplat till produkternas användning eller leverantörskedjans avtryck. Vi kommer att göra fokuserade insatser för att öka transparensen om klimatavtrycket hos våra portföljbolag, och peka på vikten av att redovisa klimatdata för hela värdekedjan. Vi har också initierat ett projekt för att samla och aggregera effekterna från vår gröna finansiering, de gröna obligationerna. Idag spretar återrapporteringen och det är svårt att samla bilden över vilka resultat de insatser vi finansierat genom gröna lån har åstadkommit. Tillsammans med en partner arbetar vi för att försöka mäta den positiva effekten.”
Rebecca Rehn ESG-analytiker Alecta kapitalförvaltning. 
MÅL OCH INDIKATORER INDIKATORER OCH NYCKELTAL. 
Alecta följer en rad nyckeltal och indikatorer framför allt kopplat till bolagen i aktieportföljen. När vi tittar på vissa resultat – såsom koldioxidavtryck eller andel bolag med vetenskapligt baserade klimatmål – kan det påverkas genom att sammansättningen av portföljen ändras, det vill säga att vi byter ut innehavsbolag. Idag har vi inte dom verktygen, men vi liksom andra investerare skulle vilja kunna mäta om det pågår en omställning i portföljbolagen och om vi lyckas påverka utvecklingen i rätt riktning. Tillfälligt kan portföljens klimatavtryck öka exempelvis som ett resultat av ett beslut att investera i ett bolag som har ett högt koldioxidutsläpp idag, men som vi bedömer har kapacitet att vara en relevant aktör i en klimatomställning. Eller så kan det vara ett resultat av att Alecta avyttrar ett bolag med lågt avtryck eller hög klimatambition för att vi helt enkelt bedömer att bolaget inte har kapaciteten att genomföra sin strategi och skapa värde över tid. Det är vår ambition att transparent kunna redovisa sådana beslut och deras effekter på portföljens klimatprestanda.
Indikatorer och nyckeltal (Metrics) Den fjärde pelaren inom TCFD:s ramverk syftar till att beskriva vilka indikatorer och mål som används i bedömning och hantering av klimatrelaterade risker och möjligheter.
Målsätta och mäta. 
Alecta mäter en rad parametrar med koppling till klimat, men utmaningen är att hitta relevanta mätetal som kan visa både riskexponering och följa omställning med ett framåtblickande perspektiv. Vårt övergripande klimatmål för investeringsportföljen kräver ett fokus på omställning.
Innehavsbolagens klimatredovisning 2019. 
Aktieinnehav – Andel bolag som redovisar klimatdata (scope 1+2) 76 % – Andel bolag som redovisar klimatdata (scope 1+2+3) n/a1) – Antal och andel bolag som har vetenskapligt baserade klimatmål (science-based targets) 13 bolag/11 %
Kreditinnehav – Andel bolag som redovisar klimatdata (scope 1+2) 87 % – Andel bolag som redovisar klimatdata (scope 1+2+3) n/a1) – Antal och andel bolag som har vetenskapligt baserade klimatmål (science-based targets) 4 bolag/9 % 1 Alecta har som ambition att ange andelen bolag som redovisar scope 3 i nästa årsredovisning.
Alecta har under flera år drivit ökad klimatredovisning framför allt genom CDP, men på senare år i direkt dialog med bolagen. Klimat kommer att vara ett fortsatt fokus i dialogen framöver, både vad gäller transparens och att anta klimatmål. 11 % av våra noterade bolag har satt klimatmål i enlighet med ScienceBased Targets 76 % av våra noterade bolag mäter och redovisar koldioxidavtryck 18 bolagsdialoger om klimat hade vi under 2019


20 21 ALECTA KLIMATRAPPORT 2019 ALECTA KLIMATRAPPORT 2019. 
MÅL OCH INDIKATORER INDIKATORER OCH NYCKELTAL. 
Fastighetsportföljen, direktägda Sverige 2019 2018 2017. 
Miljöklassade fastigheter, antal 19 12 10. 
Miljöklassade fastigheter, kvm 323 614 245 720 212 641 – andel av uthyrningsbar yta, % 40 32 27. 
Energianvändning, kWh/kvm 108 114 109 – varav fastighetsel 39 43 44 – varav fjärrvärme 56 57 54 – varav fjärrkyla 13 14 11. 
Energianvändning totalt, MWh 47 009 49 938 47 416 – varav fastighetsel 17 233 18 811 19 134 – varav fjärrvärme 24 302 24 856 23 601 – varav fjärrkyla 5 474 6 272 4 681. 
Klimatavtryck från inköpt energi, tCO₂ 1) 1 029 1 290 1 046. 
Vattenanvändning, m3/ kvm 0,47 0,55 0,52 1 I beräkningen av klimatavtrycket ingår inte de två fastigheterna Vågen 12 och Krämaren 23.
Energiförbrukning, Alectas svenska fastighetsbestånd 0
10 20 30 40 50 60 kWh per m2 2017 2018. 
Fastighetsel Fjärrvärme Fjärrkyla 2019. 
Förbrukning av kWh per m2 (uppvärmd yta) i Alectas svenska fastighetsbestånd. I jämförelse syfte ingår bara fastigheter som ägts under hela jämförelseperioden 2017–2019, det som kallas ’standing portfolio’. Därmed har siffror som rapporterades i föregående årsredovisning korrigerats något. Indirekt ägda fastigheter och bostäder ingår inte i jämförelsen.
NÄSTA STEG. 
Arbetet framåt. 
Alecta kommer fortsätta att utveckla arbetet inom såväl riskanalys som att integrera klimataspekter i investeringsbeslut. Vi kommer att fokusera på ett antal områden: • Intensifiera påverkansdialoger med bolagen med störst exponering mot klimatrisker i syfte att öka transparens och medvetenhet hos bolagen.
• Stärka förvaltningsorganisationens kompetens för att kunna tillgodogöra sig de, förhållandevis nya, datapunkter som klimataspekter medför.
• Samarbeta med leverantörer, branschkollegor, myndigheter och andra aktörer för att öka kvalitet och utbud av klimatdata samt utveckla metodik för att på standardiserat sätt kunna räkna på Alectas exponering mot klimatrisker.
0 1
2 3
4 5
2017 3,4 2018 tCO₂e / Mkr Omsättning 15 12 2016 4,7 3,0 2019 3,0. 
Utsläppsmätningarna följer den globala redovisningsstandarden GHG-protokollet och baseras på senast tillgängliga koldioxiddata för direkta (Scope 1) och indirekta (Scope 2) utsläpp i samband med förbrukning av energi. Utsläppen av växthusgaser mäts i termer av koldioxidekvivalenter (CO2e). Det är en måttenhet som gör det möjligt att mäta olika växthusgaser på samma sätt. Alecta redovisar enligt rekommendationen från Svensk Försäkring.
Klimatavtryck, aktieportföljen 2019 2018 2017 2016. 
Klimatavtryck aktieinnehav, tCO₂-ekvivalenter/mkr i intäkter 3,0 3,0 3,4 4,7. 
Absolut avtryck, tCO₂e 538 720 510 792 561 462 759 285. 
Alecta har i jämförelse med branschen ett väldigt lågt koldioxidavtryck från aktier, mätt enligt standarden. Vi redovisar det för transparens, men betraktar det som ett trubbigt och delvis ofullständigt mått. Det reflekterar dock att Alectas aktieportfölj är investerad i sektorer som har ett större indirekt avtryck än direkt avtryck, det vill säga att utsläppen i större grad är kopplade till leverantörskedjan eller produkternas användning, snarare än driften av de egna processerna och verksamheten.
Alectas direktägda fastigheter i Sverige har miljöplaner och det övergripande målet är bland annat en årlig energieffektivisering om tre procent. Samtliga fastigheter har ursprungsmärkt el från förnybara källor, och fjärrvärmen står för den absoluta merparten av koldioxidutsläppen.
Ton koldioxidekvivalenter (CO2e) som bolagen släpper ut per miljon kronor i intäkt.
Investeringar med mätbar miljömässig eller social nytta 2019 2018. 
Gröna obligationer, mdr kr 40 31. 
Andra investeringar med mätbar miljömässig eller social nytta, mdr kr 11 6. 
Utgivarna av samtliga gröna obligationer Alecta investerar i har som krav att återrapportera effekterna av investeringarna. Dessa rapporter ser idag väldigt olika ut och Alecta har initierat ett arbete för att kunna mäta effekterna mer samlat.


22 ALECTA KLIMATRAPPORT 2019. 
Alecta är förvaltare av tjänstepension sedan 1917. Vårt uppdrag är att ge kollektivavtalade tjänstepensioner så stort värde som möjligt för både våra företags- och privatkunder. Det gör vi genom god avkastning, bra kundservice och låga kostnader. Vi förvaltar 900 miljarder kronor åt våra ägare som är 2,6 miljoner privatkunder och 35 000 företagskunder.